<!DOCTYPE html>
<html>
<head>
    <meta charset="utf-8">
    <meta name="viewport" content="initial-scale=1"/>
    <style type="text/css">
        body{font-family: "system-ui";}
    </style>
</head>
<body>
<em>Son güncelleme: 25 Mayıs 2018.</em>
<p><strong><em>twinme</em></strong> uygulaması ve hizmetlerine (topluca <strong>“Hizmet”</strong>) erişim ve bunların kullanma ile ilgili bilmeniz gereken önemli hususlar, hukuk diline mümkün olduğunca az başvurulacak şekilde aşağıdaki şartlarda özetlenmektedir. Bunlar bizim kullanım şartlarımızdır (<strong>“Şartlar”</strong>). Lütfen dikkatle okuyun.</p>

<h3>Bu Şartların Kabul Edilmesi</h3>
<p>Hizmete erişirseniz ya da Hizmeti kullanırsanız aşağıdaki tüm şartlara tabi olmayı kabul etmiş olursunuz. Dolayısıyla Hizmeti kullanmadan önce şartların hepsini okuyun. Aşağıdaki tüm şartları kabul etmiyorsanız lütfen Hizmeti kullanmayın. Ayrıca bir şart size anlamlı gelmezse lütfen <a href="https://twin.me/en/contact/">iletişim formunu</a> doldurarak bize haber verin.</p>

<h3>Bu Şartlarda Değişiklik Yapılması</h3>
<p>Bu Şartları istediğimiz zaman değiştirme hakkımız saklıdır. Örneğin yeni bir özellik sunduğumuzda ya da başka bir nedenle bu Şartları değiştirmemiz gerekebilir.</p>
<p>Bu Şartlarda değişiklik yaptığımızda söz konusu değişiklikler, ilgili düzeltilmiş Şartları web sitemizde yayımlamamızdan 5 gün sonra (Şartların başındaki tarihin düzeltilmesiyle gösterilir) ya da size e-posta veya başka yollarla değişiklikleri bildirdiğimizde ya da düzeltilmiş Şartları hemen kabul etmeniz için bir mekanizma (tıklayarak onaylama veya kabul düğmesi gibi) sunarsak kabulünüzün ardından yürürlüğe girer. Bu Şartlarda değişiklik olup olmadığını görmek için web sitesine düzenli olarak bakmak sizin sorumluluğunuzdadır.</p>
<p>Düzeltilmiş Şartlar yürürlüğe girdikten sonra Hizmeti kullanmaya devam ederseniz Şartlardaki değişiklikleri kabul etmiş olursunuz.</p>

<h3>Gizlilik Politikası</h3>
<p>Hizmet, Avrupa Genel Veri Koruma Yönetmeliği (AB GDPR) hükümlerine uygun olarak "<em>Tasarımla Gizlilik</em>" ile sunulmaktadır. Hizmetin kullanıcıları ile ilgili nasıl bilgi toplayıp bu bilgileri nasıl kullandığımız ile ilgili ayrıntılar için <a href="privacy_policy.html">Gizlilik Politikamıza</a> bakın.</p>

<h3>İçerik ve Davranışlarınız</h3>
<p>Hizmet kullanılarak gerçekleştirilen iletişimlerin içeriğinin kaynağı biz olmadığımız gibi, bu içerikleri doğrulama veya onaylama süreçlerinden geçirmeyiz ve bu içerikler konusunda sorumluluk kabul etmeyiz. Hizmeti kullanarak, gönderdiğini her tür içeriğin iletişimin alıcısına iletilebileceğini kabul etmiş olursunuz. İletişimlerin içeriğinin tüm sorumluluğu söz konusu içeriğin kaynağı olan kişiye aittir. Dolayısıyla kırıcı, kanunlara aykırı, reşit olmayanlara zarar verici nitelikte, müstehcen, uygunsuz veya başka nedenlerle itiraz edilebilecek içeriğe maruz kalabilirsiniz. Konuşmaların içeriklerini sıfırlayıp Hizmet üzerinden sizinle iletişim kurmasını istemediğiniz kişileri kişi listesinden çıkarma seçeneğiniz bulunmaktadır. İletişimlerin içerikleri, üçüncü tarafların fikri mülkiyet hakları kapsamında olabilir. İletmeyi ve Hizmeti kullanarak erişmeyi tercih ettiğiniz içeriklerden siz sorumlu olursunuz. Özellikle de aşağıdaki özellikleri taşıyan materyalleri göndermediğinizden emin olmak sizin sorumluluğunuzdadır:</p>
<ol>
    <li>İlgili hakların sahibi siz olmadığını ya da hak sahibinden izin almadığınız sürece, telif hakkı kapsamında olan, ticaret sırrı olarak korunan veya başka üçüncü taraf mülkiyet haklarına konu olan materyaller;</li>
    <li>Yalan veya yanlış beyanlar;</li>
    <li>Kırıcı, kanunlara aykırı, reşit olmayanlara zarar verici nitelikte, müstehcen, karalayıcı, hakaret içeren, tehdit edici, pornografik, taciz edici, nefret dolu, ırk veya etnik köken açısından kırıcı veya ceza gerektiren suç olarak kabul edilebilecek davranışları teşvik eden, sivil sorumluluk doğuran, kanunları ihlal eden veya başka nedenlerle itiraz edilebilecek içerikler;</li>
    <li>Bir işletmenin reklamı veya talebi;</li>
     <li>Başka bir kişi gibi davranmak.</li>
</ol>
    <p>Ayrıca Hizmet veya diğer kullanıcılarla bağlantılı olarak aşağıdakilerden hiçbirini yapmayacağınızı kabul edersiniz:</p>
<ul>
    <li>Hizmeti, diğer kullanıcıların Hizmetten tam anlamıyla yararlanmasını kesintiye uğratacak, bozacak, olumsuz etkileyecek veya engelleyecek ya da Hizmetin işleyişine zarar verecek veya aşırı yükleme yapacak, onu devreden çıkaracak veya bozacak bir şekilde kullanmak;</li>
    <li>Diğer kullanıcılarla ilgili kişisel bilgi toplamak, Hizmetin kullanıcılarına göz dağı vermek, onları tehdit etmek, sinsice takip etmek ya da başka şekilde taciz etmek;</li>
    <li>13 yaşından büyük olmadığınız halde hesap açmak;</li>
    <li>Hizmeti, Hizmetin kullanıcılarını veya üçüncü tarafları korumak için tasarlanmış olan filtreleri, güvenlik tedbirlerini, hız sınırlarını ve benzeri özellikleri atlatmak veya atlamaya çalışmak.</li>
</ul>

<h3>Materyaller</h3>
<p>Logo ve tüm tasarımlar, metinler, grafikler, resimler, bilgiler ve diğer bağlam (sizin içerikleriniz hariç) dahil Hizmeti geliştirmeye çok emek harcadık. Hizmetin mülkiyeti bize veya lisans verdiğimiz kişilere aittir ve uluslararası telif hakkı kanunlarının koruması altındadır. Size bunu kullanma hakkını veririz.</p>
<p>Ancak haklarınız arasında aşağıdakiler yer almaz:</p>
<ol>
    <li>Halka açık performans ve Hizmeti herkese teşhir etmek;</li>
    <li>Hizmeti veya bir kısmını değiştirmek ya da başka şekilde Hizmetin veya bir kısmının türev kullanımlarını oluşturmak;</li>
    <li>Veri madenciliği, robot ya da benzeri veri toplama veya alma yöntemlerini kullanmak;</li>
    <li>Hizmetin bir kısmını veya Hizmetteki bilgileri indirmek (sayfa önbelleğe alma amacı dışında);</li>
    <li>Rakip bir ürün veya hizmet üretmek için Hizmet üzerinde ters mühendislik uygulamak veya Hizmete erişmek;</li>
    <li>Hizmeti kullanım amacı dışında kullanmak.</li>
</ol>
<p>Bu eylemlerden herhangi birini yapmanız halinde Hizmeti kullanımınıza anında ve hiçbir uyarıda bulunmadan son verebiliriz.</p>

<h3>Köprüler ve Üçüncü Taraf İçerikleri</h3>
<p>Hizmet için köprü oluşturabilirsiniz. Ancak herhangi bir <strong><em>twinme</em></strong> ticari markasını, logosunu veya tescilli bilgileri açıkça yazılı izin almadan kullanamaz, çerçeveleyemez ve kapatmak için çerçeveleme tekniklerinden yararlanamazsınız.</p>
<p>Hizmetten köprüyle erişilebilen ya da Hizmete bağlantı veren üçüncü taraf web siteleri ile ilgili hiçbir hak iddiasında veya beyanda bulunmaz, bu web siteleri ile ilgili hiçbir sorumluluk kabul etmeyiz. Hizmetten ayrıldığınız zaman bu Şartların ve politikaların geçerli olmadığının farkında olmanız gerekir.</p>
<p>Hizmet üzerinde bulunan çok fazla içerik sizden ve diğerlerinden kaynaklanan içeriklerdir; bu içerikler bizim tarafımızdan gözden geçirilmez, doğrulanmaz veya yetkilendirilmez ve doğru olmayan bilgiler içerebilir. Hizmette bulunan hiçbir içeriğin niteliği, uygunluğu, gerçekliği, doğruluğu veya eksiksizliği konusunda hiçbir beyan, taahhüt veya garanti vermeyiz. İçerikleri kullanımı veya içeriklere güvenme konusundaki tüm sorumluluk sadece size aittir ve bundan kaynaklanan tüm riski kabul edersiniz.</p>

<h3>GARANTİ VERİLMEMESİ, SORUMLULUK SINIRLAMASI VE TAZMİNAT</h3>
<p>HİZMET VE HİZMETTE YER ALAN VEYA HİZMET ARACILIĞIYLA BAŞKA YOLLARLA SİZE SUNULAN DİĞER HİZMETLER VE İÇERİKLER, HİÇBİR BEYAN VEYA GARANTİ OLMADAN, OLDUĞU GİBİ VEYA MEVCUT OLDUĞU AN SİZE SUNULUR. HİZMETLE VE HİZMETTE YER ALAN VEYA HİZMET ARACILIĞIYLA BAŞKA YOLLARLA SİZE SUNULAN İÇERİKLER İÇİN, KANUN GEREĞİ, GELENEK VEYA TİCARETTE KULLANMA GEREKÇESİ, ANLAŞMA SEYRİ İLE VEYA BAŞKA BİR ŞEKİLDE DOĞDUĞUNA DAİR İDDİALARA BAKMAKSIZIN, HER TÜR DİĞER GARANTİ VE BEYANI (AÇIK VEYA ZIMNİ, SÖZLÜ YA DA YAZILI) DA REDDEDERİZ.</p>
<p>HİZMETTEN VE HİZMETTE YER ALAN VEYA HİZMET ARACILIĞIYLA BAŞKA YOLLARLA SİZE SUNULAN DİĞER HİZMET VE İÇERİKLERDEN DOĞAN VEYA BUNLARLA BAĞLANTILI OLAN HİÇBİR ÖZEL, DOLAYLI, ARIZİ, CEZAİ VEYA NETİCE İTİBARIYLA ORTAYA ÇIKAN ZARARLAR NEDENİYLE, DAVANIN AKDİ, HAKSIZ FİİL, SINIRLI SORUMLULUK VEYA BAŞKA BİR ŞEKİLDE AÇILMIŞ OLMASINA BAKILMAKSIZIN, SÖZ KONUSU ZARARIN OLASILIĞINA DAİR BİLGİ ALMIŞ VEYA BU TÜR ZARAR OLASILIĞININ FARKINDA OLSAK BİLE, SİZE VEYA ÜÇÜNCÜ TARAFLARA KARŞI HİÇBİR YÜKÜMLÜLÜĞÜMÜZ YOKTUR. HER TÜR DAVA SEBEBİ KARŞISINDA VE TÜM SORUMLULUK TEORİLERİ KAPSAMINDAKİ TÜM YÜKÜMLÜLÜĞÜMÜZ, 12 AYLIK ABONELİK İÇİN ÖDEDİĞİNİZ TUTARLA SINIRLI OLACAKTIR. İŞBU SÖZLEŞMEDE BELİRTİLEN HERHANGİ BİR ÇÖZÜM YOLUNUN TEMEL AMACINA ULAŞMADIĞI KABUL EDİLSE BİLE BU BÖLÜM TAM OLARAK YÜRÜRLÜKTE KALMAYA DEVAM EDECEKTİR.</p>
<p>Hizmeti kullanımınızın ya da sizin hesabınızı kullanan bir kişinin Hizmeti kullanımının geçerli kanunları veya düzenlemeleri, üçüncü taraf haklarını ihlal ettiğini iddia eden bir üçüncü tarafın hak talebi veya isteği ve/veya bu Şartları ihlal etmeniz ile ilişkili, bunlardan doğan ya da bunları önlemek amacıyla maruz kaldığımız tüm maliyet, zarar, yükümlülük ve masraflara (avukat ücretleri dahil) karşı bizi savunmayı, tazmin etmeyi ve zararsız kılmayı kabul edersiniz.</p>

<h3>Geçerli Hukuk</h3>
<p>İşbu Şartların geçerliliği ile tarafların işbu Şartlar kapsamındaki hak, yükümlülük ve ilişkileri, kanunların ihtilafı hükümleri dikkate alınmadan, Fransa kanunları kapsamında ve Fransa kanunlarına göre yorumlanacak ve bu kanunlara tabi olacaktır.</p>

<h3>Yargı Yeri</h3>
<p>Bizimle olan veya <strong><em>twinme</em></strong> uygulamalarını, web sitesini veya Hizmetini kullanımınız ile ilişkili her türlü anlaşmazlığı çözmeye münhasıran Fransa mahkemelerinin yetkili olduğunu açıkça kabul edersiniz ve bizimle ilgili herhangi bir hak talebi içeren bu tür anlaşmazlıklarla bağlantılı olarak Fransa'nın Paris şehrinde bulunan Fransa mahkemelerinde şahsa bağlı yetkilerin kullanılmasını kabul edip buna açıkça izin verirsiniz. Birbirimiz aleyhine toplu dava, toplu tahkim veya başka temsilen dava ya da takibat başlatmayacağımızı kabul edersiniz.</p>

<h3>Sonlandırma</h3>
<p>İşbu Şartların herhangi birini ihlal etmeniz durumunda Hizmete erişiminizi veya Hizmeti kullanımınızı askıya alma veya geçersiz kılma hakkımız bulunmaktadır.</p>

<h3>Tüm Sözleşme</h3>
<p>İşbu Şartlar, Hizmetin kullanımına ilişkin olarak sizinle aramızda tüm sözleşme teşkil eder ve Hizmeti kullanımınızla ilişkili aramızda olabilecek önceki anlaşmaları hükümsüz kılar.</p>

<h3>Geribildirim</h3>
<p>Geribildirimlere bayılırız. Hizmet, işbu Şartlar ve genel olarak <strong><em>twinme</em></strong> ile ilgili düşüncelerinizi bizimle paylaşabilirsiniz. Hizmet, işbu Şartlar ve genel olarak <strong><em>twinme</em></strong> ile ilgili olarak bize geribildirim, görüş veya öneri belirttiğinizde söz konusu geribildirim, görüş ve öneriler üzerindeki tüm hak, unvan ve menfaatlerinizi de geri alınamaz bir biçimde bize devretmiş olursunuz.</p>

<h3>Sorular ve İletişim Bilgileri</h3>
<p>Hizmet hakkındaki soru veya görüşler, bu <a href="https://twin.me/en/contact/">iletişim formuyla</a> bize yöneltilebilir.</p>
</body>
</html>
